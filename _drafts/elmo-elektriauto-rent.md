---
layout: post
title: ELMO elektriautode renditeenus
categories: postitused
tags:
image: elmo.png
---
Olen paaril korral kasutanud [ELMO renditeenust](https://rent.elmo.ee) ja pean tunnistama, et mulle elektriautod meeldivad. Samas omale veel ei ostaks - vara veel. Muidu oleksin viie aasta pärast see, kellel on väsinud akudega esimese põlve sõiduk, kui teiste autod sõidavad 1000+ kilomeetrit. Rentida aga tasub, kasvõi lõbu pärast.

Puhtalt elektriauto on Eesti tingimustes väga ebapraktiline. Talvised sõidud jäävad lühikesteks. Madal temperatuur ise juba lühendab akude kestvust. Lisaks sellele on ka energia tarbimine suur, sest muidu külmuvad varbad ära.

Ostukäruna on elektriauto vahva lahendus. Enamus laadimispunktid on nagunii tanklate, söögikohtade ja kaubanduskeskuste läheduses. Näiteks sai kord Nissan Leafiga Rakvere lähistel ära käidud ning muuhulgas kahel korral Viitna kõrtsis teed joodud.

###Plussid
 * Ei kaasne lisakulusid - laadimine on tasuta, rentimine on automaatne

###Miinused

###Tähelepanekud
 * Viru keskuse parklasse sisenemiseks on raamatu vahel hall kaart, ei ole mõtet väravast piletit võtta
 * Laadimine on renditud autoga tasuta - selleks on raamatu vahel sinine ELMO kaart
 * Kuna autod on pidevalt erinevate inimeste kasutuses, tasub enne sõidu alustamist auto seisukord üle vaadata ja probleemide korral numbril 1911 teada anda
 * Sõidukit võib ka tagastada teistesse rendipunktidesse, mis on [rendipunktide kaardil](https://rent.elmo.ee) sinistena märgitud (ehk neis pole vabu autosid)
