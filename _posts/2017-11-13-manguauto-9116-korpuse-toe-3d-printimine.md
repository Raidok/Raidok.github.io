---
layout: post
title: Mänguauto "9116" korpuse toe 3D-printimine
categories: postitused
tags: RC 3D-printimine
image: rc_9116.jpg
---
Mitte just väga kaua aega tagasi sai kirjutatud ja kiidetud [ühte puldiautot]({{ site.url }}/postitused/manguauto-9116). Nüüdseks on sellelt juba mõned jupid küljest ära kukkunud. Selleks, et tellida varuosasid ja oodata kuni need ükskord kohale jõuavad, otsustasin alustuseks ühele neist ise asenduse valmistada.

Olen viimasel ajal usinasti 3D-printimist praktiseerinud, kuid praktilisi asju siiani kuigi palju teinud ei ole. See aga on nii hea näide 3D-printimise kasulikkusest, et otsustasin lausa blogipostituse kirjutada.

Asume asja juurde. Sõitsin üks õhtu autoga parklas ringi, tegin väikse valearvestuse ja põrutasin täiskiirusel vastu äärekivi. Tulemuseks purunenud põrkeraua kinnitus ja pilbasteks lennanud korpuse tugi. Viimane on natukene kriitilisema tähtsusega, sest ilma selleta ei taha korpus peal püsida.

Kasutades Autodesk Fusion 360 tarkvara tegin originaalile võrdväärse asenduse, ekraanipauk mudelist alloleval pildil:

![](9116-3d-prinditud-korpuse-toe-mudel.png)

Nagu näha, on mudel ühelt küljelt natukene lamedam. See on selleks, et teda lihtsam printida oleks. Vastasel juhul peaks printer tugistruktuure printima, kuid antud juhul pole eriti oluline, et need "torukesed" täiesti ümarad oleksid.

Järgmisel prindil on valmis produkt, taustal on ka kolmeks löödud originaaldetail.

![](9116-3d-prinditud-korpuse-tugi.jpg)

Ja järgnevatel piltidel on detaili juba auto küljes näha.

![](9116-3d-prinditud-korpuse-tugi-eest.jpg)

![](9116-3d-prinditud-korpuse-tugi-tagant.jpg)

![](9116-3d-prinditud-korpuse-toega.jpg)

Kokkuvõtteks võiks öelda, et õnnestus päris hästi. Kui mul õnnestub printerile kuskilt mõni elastsem materjal hankida, millest printida, siis teen ka põrkerauale uue kinnituse.
